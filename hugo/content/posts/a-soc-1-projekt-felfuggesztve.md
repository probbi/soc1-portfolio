+++
date = '2025-11-05T19:03:38+01:00'
draft = true
title = 'A SOC 1 projekt felfüggesztve'
+++

Itt volt az ideje megpróbálni junior pozíciót keresni. A fekete leves azonban hamarabb megérkezett, mint hogy leültem volna az asztalhoz.

A környékünkön gyakorlatilag nincs junior SOC 1 álláshirdetés. Ha elvétve akad is, akkor olyan szintű tudást és tanúsítványokat kérnek, ami már-már hardcore red team szint. Budapesten ugyan látok hirdetéseket, de a felköltözés nem opció. Ha találtam releváns álláshirdetést arra küldtem önéletrajzot de hetek után sincs válasz.

Redditen kutakodva arra a következtetésre jutottam, hogy a helyzet nem túl rózsás, és nehéz. Az AI tömeges megjelenése sem segít a juniorokon: a cégek behúzták a kéziféket, sokak szerint kivárás van.

A kiberbiztonsági vonalat egyelőre elengedtem. A tudás, amit felszedtem nem vész el, meglesz még ennek a haszna valahol, valamikor – főleg úgy, hogy közben egy sokkal nagyobb projektbe vágtam bele de erről majd később.

